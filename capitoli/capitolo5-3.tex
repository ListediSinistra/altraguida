\subsection{150 Ore}
Tra le opportunità previste dalla legge n.390 del 1991 a sostegno del diritto allo studio, l'università ha previsto le cosiddette 150 ore ovvero collaborazioni con gli studenti per lo svolgimento di diverse attività (tutor dei laboratori informatici, supporto alle biblioteche o alle Segreterie Studenti, orientamento per le matricole, etc.) per un massimo – appunto - di 150 ore. Queste collaborazioni sono a tempo parziale e retribuite 9€ all'ora. Si accede tramite bando basato su criteri di reddito e merito, per cui è necessario essere iscritti almeno al secondo anno per potervi partecipare. Durante ogni anno accademico vengono proposti diversi bandi, sia d'Ateneo sia di Facoltà, per i quali possono essere richiesti alcuni requisiti tecnici (es. abilità informatiche di base). Se siete interessati, controllate periodicamente http://www.unimib.it/go/45056 sul quale vengono pubblicati bandi e graduatorie. 

\subsection{Job Placement}
Promosso dall'ufficio Job Placement, il servizio VULCANO offre la possibilità a tutti gli studenti, laureati o laureandi, di essere inseriti in un database di curricula che permette all'ufficio di favorire e perseguire l'incontro tra offerta e domanda di lavoro. Gli iscritti al servizio ricevono via mail proposte inoltrate da aziende interessate ai profili professionali proposti, sia per offerte di lavoro sia per possibilità di stage. 

\subsection{Counselling psicologico}
La Bicocca offre anche un utile, ma spesso sconosciuto, servizio di counselling per chi avesse problemi di studio o situazioni personali che inibiscono il corretto svolgimento della carriera universitaria. Il servizio consiste in un ciclo medio-breve di incontri individuali con uno psicoterapeuta od uno psicologo clinico specializzati ad operare con pazienti in età tardoadolescenziale e giovane-adulta. Durante il percorso lo specialista cercherà di stabilire con lo studente degli obiettivi chiari da raggiungere entro la fine della serie di incontri. 
Il servizio è totalmente gratuito, per prenotare un incontro o semplicemente avere informazioni è possibile inviare un' e-mail o prendere contatto telefonicamente. I contatti sono disponibili all'indirizzo http://www.unimib.it/go/46063.

\subsection{Sport}
Correre per arrivare in università non si può considerare propriamente uno sport. Meglio qualcosa di classico, divertente e, possibilmente, a buon prezzo. Per questo potete rivolgervi al CUS (Centro Universitario Sportivo), che offre corsi a prezzi convenienti, fornisce sconti ed agevolazioni per alcuni impianti comunali e organizza settimane bianche, gite ed escursioni. In Bicocca c'è una palestra convenzionata (in U12), accessibile a studenti e dipendenti,  aperta dal lunedì a venerdì dalle ore 12 alle ore 20 (dalle ore 10 alle ore 12 solo per i residenti del pensionato) che ha dei prezzi veramente imbattibili! Per informazioni www.cusmilano.it oppure rivolgetevi al CUS point in U6 al primo piano. 

\subsection{Il Coro}
Nel 2007 si è composto all'interno dell'università come associazione il Coro; esso è composto da una trentina di persone accomunate dalla passione per la musica classica e popolare. La partecipazione è aperta a tutti ed il Coro si incontra tutti i mercoledì dalle ore 17.30 alle ore 19.30, nell'aula 8 dell'edificio U4 a partire da mercoledì 16 settembre. Per informazioni: http://xoomer.virgilio.it/corobicocca/

\subsection{Biblioteche e aree studio}
La Biblioteca d'Ateneo ha un'unica gestione ma è strutturata in tre sedi (quella Centrale, di Scienze e di Medicina). La biblioteca è il luogo ideale per studiare in tranquillità; è aperta dal lunedì al venerdì dalle 9 alle 18.30. Molti sono i servizi offerti: consultazione, prestito, prestito interbibliotecario, fotocopie, reperimento di articoli di vari natura, consulenza bibliografica, spazi di studio individuali per chi è sotto tesi e poi vi è un intuitivo catalogo on line (OPAC). 
Le tre sedi sono:
\begin{itemize}
\item Sede Centrale: Piazza dell'Ateneo Nuovo 1, edificio U6 II piano. Aree disciplinari: diritto, economia, informatica, psicologia, sociologia, scienze della formazione e statistica. 
\item Sede di Scienze: Piazza della Scienza 3, edificio U2 I piano (sala monografie) e piano -1 (sala periodici). Aree disciplinari: biologia, chimica, fisica, geologia e matematica. 
\item Sede di Medicina: Via Cadore 48, Monza, edificio U8 piano terra. Aree disciplinari: medicina. 
\end{itemize}
Inoltre nel campus della Bicocca è presente un'altra Biblioteca afferente al CIDiS, che si trova al secondo piano dell'edificio U12. A differenza della biblioteca d'Ateneo è gestita da un organo interunivesitario (appunto il CIDiS) . Per poter usufruire del prestito dei libri è necessario pagare una quota di 10 euro. Lo scorso anno, in via sperimentale e su richiesta degli studenti, la biblioteca del CIDiS ha prolungato il servizio di apertura, chiudendo alle 22; visto il successo dell'iniziativa, speriamo sia possibile mantenere il servizio anche per i prossimi anni. 
Altri luoghi di studio sono le Aree Studio sparse tra i vari edifici dell'Università, dove si può trovare una maggiore tranquillità rispetto ai tavoli nei corridoi o nei cortili interni.

\subsection{Bar e mense}
La disponibilità di servizi di mensa si compone delle seguenti strutture:
\begin{itemize}
\item la mensa principale (convenzionata CIDiS) è quella in U6 al Piano (-1) con accanto il bar; 
\item la mensa convenzionata dello studentato (primo piano U12) formata da 4 self-service indipendenti e completi; 
\item la tavola calda (non convenzionata CIDiS) al primo piano dell'U7 con accanto il bar; 
\item a Monza esiste una convenzione con la mensa dell'ospedale S. Gerardo. 
I bar, invece, si trovano: 
\item in U6 al piano terra  e al piano (-1); 
\item in U7 al primo piano; 
\item in U3 al piano (-1); 
\item in U12 direttamente sulla strada, vicino all'ingresso della mensa. 
\end{itemize}
Se avete un reddito che soddisfa i requisiti del bando C.I.Di.S. (pubblicato sul sito web.consorziocidis.it) è possibile ottenere la carta magnetica che permette di pagare i pasti a prezzi calmierati (le tariffe sono diverse a seconda della fascia di reddito cui si appartiene). 
Infine la presenza dell'università ha prodotto il moltiplicarsi di ristoranti, bar e pizzerie d'asporto; è inoltre da segnalare la presenza di 2 centri commerciali facilmente raggiungibili (uno con i mezzi, l'altro a piedi) forniti di numerosi ristoranti di vario genere. 
